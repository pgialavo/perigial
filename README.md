# perigial
Έξυπνη θεριζοαλωνιστική μηχανή 
Η ραγδαία εξέλιξη της τεχνολογίας αποτελεί αναπόσπαστο κομμάτι της σύγχρονης εποχής επηρεάζοντας πολλούς τομείς της ζωής των ανθρώπων. Η γεωργία αποτελεί έναν από αυτούς. Βασίζεται σε αρχέγονες πρακτικές οι οποίες εξελίσσονται και αυτοματοποιούνται με την κατάλληλη αξιοποίηση της τεχνολογίας στοχεύοντας στη βελτίωση της ποιότητας των προϊόντων με τη μείωση της απαιτούμενης ενέργειας. 
Η θεριζοαλωνιστική μηχανή, είναι μια αυτοκινούμενη αγροτική μηχανή που χρησιμοποιείται για τη συγκομιδή καλλιεργειών δημητριακών. Συνδυάζει τον θερισμό και τον αλωνισμό, δύο ξεχωριστές λειτουργίες σε μια ενιαία διαδικασία.  Το κάθε ένα στάδιο εξελίχτηκε τεχνολογικά διαφορετικά και στη συνέχεια συνδυάστηκαν σε μια ενιαία διαδικασία. Στην αρχή τη μηχανή, που ήταν πολύ βαριά, την έσερναν 20-30 άλογα ή μουλάρια ή ομάδες βοών. Για τη λειτουργία της κάθε μηχανής απαιτούνταν 4-6 εργάτες. Το 1886, ο George Stockton Berry κατασκεύασε την πρώτη αυτοκινούμενη θεριζοαλωνιστική μηχανή με ατμό. Το 1911 ο Holt Manufacturing Company of California παρήγαγε την πρώτη αυτοκινούμενη θεριζοαλωνιατική μηχανή με πετρέλαιο. Το 2013 η New Holland κατασκευάζει μία σύγχρονη μηχανή, με τη συγκομηδή να ελέγχεται με ηλετρονικό υπολογιστή και με μεγάλη άνεση κλιματιζόμενης καμπίνας.
Προς την κατεύθυνση για ένα καλύτερο εκπαιδευτικό σύστημα και έναν κόσμο που μέσα από τις αρχές της βιώσιμης ανάπτυξης, θα μεριμνά για τις ανάγκες όχι μόνο της σημερινής γενιάς αλλά και των μελλοντικών γενεών, μερίμνησε η Γενική Συνέλευση των Ηνωμένων Εθνών στη Νέα Υόρκη και όρισε τους 17 στόχους βιώσιμης ανάπτυξης. Η εκπαίδευση για βιώσιμη ανάπτυξη θα πρέπει να ευαισθητοποιήσει τους μαθητές για τα προβλήματα που αντιμετωπίζει η ανθρωπότητα και να τους ενθαρρύνει να γίνουν ενεργοί πολίτες. 
Η συνολική παραγωγή δημητριακών στην ΕΕ προβλέπεται να είναι μειωμένη κατά 7,8% συγκριτικά με την προηγούμενη χρονιά, φτάνοντας τους 270,9 εκατ. τόνους.
Προτείνεται λοιπόν η κατασκευή μιας θεριζοαλωνιστικής μηχανής που θα ελέγχεται από έναν μικροελεγκτή  arduino. Σε αυτή θα συνδεθούν αισθητήρες όπως υγρασίας, πίεσης και θερμοκρασίας. Οι μαθητές με την ολοκλήρωση του έργου τους εκτιμάται ότι θα αναγνωρίσουν τη σπουδαιότητα της αειφορίας στην καθημερινότητα. Δηλαδή, αξιοποιώντας τους αισθητήρες της έξυπνης θεριζοαλωνιστικής μηχανής θα προσδιορίζονται οι καλύτερες συνθήκες για τη συγκομιδή ώστε να βελτιώνεται η παραγωγική ικανότητα.  Επιπρόσθετα, μέσω της εμπλοκής τους στης επίλυση ενός αυθεντικού προβλήματος οι μαθητές, θα έχουν και μαθησιακά και κοινωνικά οφέλη. Συγκεκριμένα, θα λειτουργήσουν στο πλαίσιο ομάδας για την επίλυση ενός αυθεντικού προβλήματος. Αυτό αποτελεί πυρήνα του  STEAM (Science, Technology, Engineering, Art and Mathematics). Τα πέντε επιστημονικά πεδία που περικλύζουν τον όρο αυτό προσεγγίζονται ενοποιημένα μέσα από κατάλληλα εργαλεία και δραστηριότητες. 

Υλικά και κόστος
•	Μικροελεγκτής Arduino Uno (8€)
•	Motor driver Shield (3,5 €)
•	Πλακέτα Bluetooth 4.0 (BLE) με τσιπάκι HM-10 (10€)
•	Water sensor (6€)
•	Digital Temperature Sensor Module-KY028 (2€)
•	Αισθητήρας απόστασης υπερήχων (5 €)
•	Αισθητήρας μαγνητικού πεδίου Hall US1881(2€)
•	Arduino Digital Touch Sensor Capacitive Touch TTP223B (1 €)
•	DC Gear Motor TT – 125 RPM (2x4,5=9€)
•	Μπαταριοθήκη 6 θέσεων (1,90€)
•	Αισθητήρας Υγρασίας & Θερμοκρασίας DHT11 (2,40 €)
•	Αισθητήρας Υγρασίας Εδάφους (1,90 €)
•	Grove – Αισθητήρας Αερίου (MQ5) (7,83 €)
•	HMC5883L (6€)
•	Servo (4,8€)
•	Αισθητήρας δύναμης (28 €)
•	Αισθητήρας βαρομετρικής πίεσης (1,8€)
•	Αισθητήρας ποιότητας αέρα (12,5€)
